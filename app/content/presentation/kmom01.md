#Kmom01
##Svårigheter/problem/lösningar...
Första problemet som jag stötte på var att hanteringen av bilder visades ej korrekt. Jag lade till en bild på mig själv i "Byline" och min struktur är med undersidor, varpå bildens länk blev felaktig. Jag löste bilden genom att lägga in "base" tagg i HTML-headern, där jag lade in "webroot"-katalogen som bas för alla bilder.

I övrigt gick det rätt smärtfritt. Det var lätt att förstå och att sätta sig in i. Jag var snabbt rätt hemma i hur allting hänger ihop, tror jag. Det finns säkert någonting som jag missat/inte riktigt hängt med på ännu. Jag försökte kolla igenom vad andra har gjort tidigare i kursen och det gav mig en bra grund att starta på.

I början försökte jag hålla mig borta från att göra det alldeles för komplicerat med CSS-en, strukturen på sidor och länkar m.m. Jag kom till en punkt där jag kände att jag behöver nog röra till det. Ska jag lära mig så är det bara att köra på, utefter hur jag önskar att det ska vara istället för att begränsa mig.

Jag är hyfsat nöjd med resultatet. Själva designen är jag inte riktigt nöjd med men det kan bli ett evighetsprojekt att bli riktigt nöjd...

Jag kör på Macbook air, MAMP och använder numera PHP 7. Jag har sneglat lite tidigare på Symfony 2 och Laravel, dock ej aldrig jobbat i det. För första gången så förstår jag hur otroligt enkelt det är och vilken otrolig vinst det är att jobba med ett ramverk.

Jag är absolut inte med på de mer avancerade bitarna. Jag hoppas få lite mer koll på hur "routern" fungerar bl.a. och hur funktionerna/metoderna kan anropas på olika sätt. Jag är riktigt nyfiken på hur denna fungerar "$app->router->add('dice', function() use ($app) {..." function inuti en metod.

Helt klart att Anax är en lätt väg in i MVC-tänket.


[Lade upp Anax på Github](https://github.com/TomasSjosten/anaxMVC)
