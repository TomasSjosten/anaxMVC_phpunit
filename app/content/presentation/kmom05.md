#Kmom05

Under tiden som jag utvecklade Kommentarsmodulen och även Användarmodulen i ett försökt med att komma igång med databasmodellen så saknade jag lite återkoppling från systemet, lyckades jag spara eller inte? Sidan laddades om dock fick jag aldrig någon information, ifall det var sparat eller inte. Först när jag antingen såg kommentaren, eller tittade i databasen så visste jag att det hade sparats. Därav lade jag till en enklare meddelande-modul som sparar valfritt meddelande i sessionen och som sedan skrivs ut och tas bort från sessionen. Det går bra att skapa flera meddelanden genom att varje meddelande sparas i en array.

Jag hade inte direkt någon kodbas att utgå ifrån, själva genomförandet av koden var inga konstigheter. Det gick snabbt att koda upp och berätta hur det skulle vara/se ut och fungera. Jag har i tidigare kursmoment använt mig av sessioner så det var ingenting nytt med att använda sig av det och tanken med modeln, eller konceptet, var att det skulle vara enkelt och smidigt. Jag fick ett bra intryck av ordet "Micro" och tänkte att jag håller det så minimalt som möjligt men ändå så att det uppfyller min önskan om att kunna på ett lättare sätt hantera meddelanden.

Det var inte heller några konstigheter att integrera modulen med min ramverk. Svårigheterna, eller, det som tog mest tid var att lägga upp allting på Github, integrera med Packagist och sedan få modulen att fungera i en fräsch installation av Anax-mvc. Där visade sig flertal saker vara fel. Framförallt hade jag inte hängt med på tidigare hur Autoloadern fungerar, nu vet jag bättre när det gäller autoloadern. Jag visste inte heller att composer kunde vara till ett sådant stöd även när det gällde Autoloadern, att jag kunde lägga till argument redan där. Otroligt smidigt. Vilket fall som helst, till en början så utvecklade jag modulen i ett befintligt ramverk (Anax-mvc) så den blev bunden till det, sedan var jag tvungen att öppna upp det och göra så att vem som helst lätt kan använda sig av modulen.

Jag har skrivit så utförligt som möjligt och jag hoppas att det går att följa mina instruktioner så att andra kan förstå och använda sig av min modul. Jag inkluderade även en kortare beskrivning i hur någon skapar upp en egen "CDIFactory" för att lägga till tjänster i DI för de som använder sig av Anax-mvc.

Själva publikationen till Packagist var inga konstigheter, gick väldigt smidigt. Sedan var det enkelt att Uppdatera därifrån när ny kod väl hade tillkommit till Github, det svåra var som jag beskrev tidigare, själva testningen i ny installation av ramverket. Testandet av modulen gick i sin helhet bra, det svåra var Autoloaders men där fick jag till det till slut. Dokumentationen av det hela gjorde jag löpande under utvecklingstiden. Det var även en hjälp för mig att dokumentera då jag jobbar heltid och tränar väldigt mycket, så blir det att jag programmerar små stunder i taget och har jag en tankeprocess som jag inte hinner få ner i koden, så tar jag hjälp av dokumentationen senare när jag får tid igen att koda.

Jag valde att lägga till "Simpleform2b" som en student tidigare gjort till detta kursmoment [Simpleform2b av Emil](https://packagist.org/packages/emildev/simpleform2b). Jag fick lite problem med själva installationen då det var rätt låst till MVC-ramverket och införandet av Controller. Det gick dock rätt smärtfritt att bryta ut det och skapa upp formulär som jag ville ha det.