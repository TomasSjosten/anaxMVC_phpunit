#Om mig
Jag kommer från norrland, från en liten by som heter Skog och Mark. Flyttade ner till Gotland när jag var tolv och efter högstadiet och gymnasiet flyttade jag upp till Stockholm för att med mina bröder driva ett företag. Jag har sedan dess varit med och startat diverse företag, vikarierat, studerat och testat på massor av olika jobb. Fått en hel del erfarenheter men dessvärre inte klokare på vad jag vill bli förrän jag halkade in lite på webbutveckling.

Jag fick ett uppdrag inom webbutveckling utan att veta någonting och det var bara att försöka lära sig. Tur var så var det i Drupal, vilket var rätt lätt att sätta sig in i och krävde ingen större programmeringsvana för det lilla uppdrag jag åtog mig. Sedan dess har jag haft ett intresse för webbutveckling och försökt lära mig på egen hand. Efter att ha gått den första kursen, HTMLPHP kände jag att mitt intress ökade och blev starkare. Jag jobbar heltid på ett IT-företag, ej med programmering dock.

Bor tillsammans med min sambo och har alltid något projekt som jag håller mig sysselsatt med. Jag hoppas att med denna kurs få tillräckligt med kunskaper för att kunna syssla professionellt med webbutveckling, samt idéer till nya projekt. Få baskunskaper att ta med mig och lära mig MVC-ramverk såsom ex. Symfony. Jag vet ännu inte om jag vill jobba heltid med webbutveckling utan just nu är det en hobby för mig och jag finner det riktigt kul.